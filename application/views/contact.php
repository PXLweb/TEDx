<div>
    <h1>TEDx</h1>
    <p>
        Sinds 2009 kan er een licentie aangevraagd worden om op lokaal niveau eendaagse conferenties te organiseren volgens de huisstijl van TED. Hierbij gelden strikte richtlijnen waaraan TEDx-organisaties zich moeten houden. Deze onafhankelijk georganiseerde TEDx-evenementen mogen bijvoorbeeld geen winst maken, maar in sommige gevallen wordt van de genodigden een bijdrage gevraagd (van maximaal $100) om de kosten te dekken. De opnames van de sprekers dienen vrijgegeven te worden onder een Creative Commons-licentie. Alleen TEDx-evenementen waarvan de licentiehouder naar de oorspronkelijke TED is geweest, mogen meer dan 100 bezoekers ontvangen.[31] In juni 2012 vonden wereldwijd iedere dag gemiddeld 5 TEDx-evenementen plaats, in 133 landen.[32]
    </p>
</div>